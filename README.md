# Tartu kaardiminutid
Kaardiminutid on kvaliteetaeg, mille veedame uusi kaartide tegemise
ja andmete väänamise oskusi õppides. Teeme seda koos, sest parim
moodus millegi uue õppimiseks on kogemusi vahetades. Veelgi parem
moodus aga vajadus teistele mingisugust asja lahti seletada.

Kaardiminutite formaadi hoiame sõbraliku ja avatud: natuke
sissejuhatavat/tutvustavat juttu, millele järgneks praktiline tööd.
Peamine rõhk on just praktilises töös koos teiste kohalviibijatega,
võimalus küsimusi esitada (kui ei saa aru) või teisi aidata (kui ei
saada aru). Seepärast ootame kaardiminutitele nii konkreetses teemas
algajaid kui ka edasijõudnuid - kõik on teretulnud. Isegi kui sa
igapäevaselt kaartide ja/või ruumiandmetega kokku ei puutu. Räägime,
jagame kogemusi ja loodetavasti lahkume senisest suurema
kogemusepagasiga.

Hea oleks kui saaksid kaasa võtta isikliku arvuti, et kohtumisest
maksimaalset võtta. Juhul kui on vaja eelnevalt midagi installeerida,
siis anname sellest ka eelnevalt teada.

## Teemad
On sul mõni teema, millest tahaksid ise teistele rääkida? Võib-olla
sellest, kuidas pannakse veebibrauserisse kaart? Kas R on keel,
mida räägivad vaid piraadid? Kuidas taltsutada Pythonit?
Kuidas teha ilusaid kaarte? (hah! :)) Miks kahheldatud vektor on
lahe ja kuidas seda teha? Kui shapefailid on ära tüüdanud, siis
mida selle asemel kasututada? Mis asi on SLD? PostgreSQL/PostGIS?
Kuhu viib pgRouting? QGIS ja selle pluginad? Või hoopis midagi muud?
Anna endast märku.

Otseselt pikas perspektiivis ettevalmistatud-kokkulepitud ajakava
pole (ega ilmselt saagi olema). See peaks sündima vastavalt
kooskäijate soovidele.

## Kus ja millal?
Tartus.

Püüame alustada kell 19:00 õhtul (+ 15 min on täiesti ok). Ja
Kestvuseks plaanime ~1.5h. Juhul kui peaks juba eelnevalt ette
teadma, et läheb kauem/vähem, siis anname sellest jooksvalt eelnevalt
märku.

Kokkusaamise täpsem koht selgub jooksvalt sõltuvalt huvitundvate
inimeste arvust (sest ruumid ei ole kummist ja kolmekesi suures toas
hakkab lihtsalt külm) ning plaanitava eeskava neti- ja projektorivajadusest
(sest iga õpituba ei pea alati toimuma arvuti taga).

## See on huvitav, tahaksin osa võtta, aga kuidas?
Iga kokkusaamise eel kuulutame siin repos [õssude all](
https://github.com/kaardiminutid/kaardiminutid/issues) ja
[ESTGIS](http://estgis.ee)i meililistis ning muudes kasutada
olevates kanalites välja doodle küsimustiku võimalike järgmise kohtumise
aegadega. Märgi seal oma eelistus(ed) ja jää _valimistulemust_ ootama.

## Lahe, kas lisaks osalemisele saan ise ka kaasa lüüa?
Loomulikult. Vaata läbi siin repos avatud [õssud](
https://github.com/kaardiminutid/kaardiminutid/issues), sinu ettepanekud
ja abi ürituste organiseerimisel on teretulnud. Vajadusel ava aruteluks
uus õssu.

Kui sul on _privaatseid_ küsimusi, millega avalikult ei soovi lagedale tulla,
siis võid kirjutada estgis@estgis.ee.

## Kohtumised
Kohtumistel läbi käidud teemad on arhiveeritud [kohtumiste](kohtumised/README.md)
lehel. Lühikokkuvõtted kohtumistest on järgnevad

### Vol 1 (dets 2017)
Tartu kaardiminutite esimese ametliku kohtumise doodle küsitlus näitab toetust 
järgmise nädala esmaspäevale - https://doodle.com/poll/aza6nx7nqituw2mh. Juhul 
kui siiski tunned huvi, kuid seni pole end kirja pannud, pole hullu, ukse peal 
regamist ei kontrollita. Tule kohale :)

Seega... saame kokku __esmaspäeval, 11.12.2017 kell 19:00 aadressil Vanemuise 
46-334__. Üles astub Anto Aasa, teemaks: RRRRRRrrrrrr! 

Kui plaanid tulla, siis ole hea võta kaasa läpakas (sest nii on osalemine ju 
põnevam) ja paiglada endale eelnevalt R, RStudio Desktop ja Rtools tarkvara. 
Täpsemat juhist vaata http://aasa.ut.ee/kaardiminutid/

Me õpime veel!

![RRRR! matey!](http://oppressive-silence.com/wp-content/uploads/2016/12/piracysoftware.jpg)

> http://oppressive-silence.com/comic/piracy-software

### Piloot (nov 2017)
Pilootüritus toimus esmaspäeval 20.11.2017, Riia 35 (Regio kontor).

Täpsemalt vt [siit](kohtumised/README.md)
